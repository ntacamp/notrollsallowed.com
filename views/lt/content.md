„No Trolls Allowed“ yra haker’ių, inžinierių, mokslininkų, maker’ių, 
menininkų ir įvairaus plauko geek’ų susibūrimas gamtoje, po atviru dangumi. 
Pagrindinis renginio tikslas – suburti bendraminčius, norinčius papasakoti 
apie savo veiklą, parodyti savo projektus, suorganizuoti kūrybines 
dirbtuves, kur kartu su kitais renginio dalyviais galėtų eksperimentuoti. 

Renginio pavadinimas atspindi renginio dvasią – „No Trolls Allowed“ 
nelaukiame jokių trolių, tik žmonių, turinčių kuo pasidalinti, tad 
kiekvienas dalyvis privalo pasiruošti pranešimą ar suorganizuoti dirbtuves. 
Pranešimo ir dirbtuvių temos gali būti labai įvairios – nuo plaukimo 
pamokų, stalo žaidimų iki funkcinio programavimo, algoritmų, procesorių 
architektūrų. 
